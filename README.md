# Linked-List-store-data-in-heap-and-stack
عنوان المقالة : linked list 
ازيك يا صديقي يا رب تكون بخير ❤️
النهارده جاي اكلمك عن حاجة مهمة جدا في ال data structure وهي ال linked list
سمعت الاسم دا قبل كدا 🤔

تعالي هعرفك عليه واعرفك ليه بنحتاجها وهي هتفيدني في ايه

اول حاجة خلينا نقول ايه هي linked list 
Linkedlist : هي عبارة عن شوية عناصر مش شرط يكونوا جنب بعض فالميموري كل عنصر بيكون فيه address للعنصر اللي بعده 
يعني ايه برده؟! 🙂
تعالي كدا اقولك حاجة تبسطلك الموضوع لو شوفنا فرع النور اللي بيتعلق فالشارع هتلاقي ان هو عبارة عن ايه كذا لمبة (عناصر) وسلك (address) بيربطهم ببعض هو دا بالظبط اللي linked list 
🔵بس اوعا تنسي العناصر مش شرط تكون جنب فالميموري.

وطبعا عارفين ان كل حاجة ليها عيوب ومميزات ( الحلو مبيكملش للآخر)🥲
تعال كدا هقولك ايه المميزات بتاعت ال linked list :
الحجم بتاعها مش ثابت (dynamic) يعني اقدر ازود براحتي في عدد العناصر مش ملزم بحجم ثابت 
وكمان لما باجي امسح او أضيف عنصر مش لازم كل العناصر تتنقل ولا حاجة اللي هيحصل ان ال address اللي بيشاور عالعنصر اللي بعده هو بس اللي هيتغير وخلاص.

تب ايه هي العيوب بقا :
مش بقدر اعمل random access لان زي ما اتفقنا العناصر مش متخزنة جنب بعض في الميموري انا لازم اروح للعنصر الأول وبعدها التاني وهكذا لحد ما اوصل للعنصر اللي انا عاوزه 🙂
وبتاخد مساحة اكتر فالميموري علشان ال address 
بياخد وقت كبير علشان يعمل traversing. 

تب في 4 انواع من ال linked list ايه هما : 
Singly linked list 
Doubly linked list 
Circular linked list 
Doubly circular linked list



عنوان المقالة :  the difference between the data that you store in stack and heap 

ازيك يا صديقي يا رب تكون بخير ♥️

 تعال النهارده نتكلم مع بعض بس قبلها هات كوباية الشاي الجميلة بتاعتك وتعال 😌

هنحكي النهارده عن تخزين الداتا فالميموري في ال PC عندك.... ايه دا هي في داتا بتتخزن فالميموري؟! 🤔

اه.... تب ازاي ؟! هقولك اهو متستعجلش 😠

المهم يعم روحت اسأل الميموري انتي بتخزني الداتا ازاي قالتلي انا متقسمة الي جزئين ايه هما 🤔
Stack.... Heap.

قولتلها تب دول بتخزني الداتا فيهم ازاي.....قالتلي والله علي حسب في داتا انا بخزنها فال stack وداتا فال heap🤨

قولتلها تب أمته بتخزني في ال stack

1- قالتلي التخزين فيها بيبقا عبارة عن Contiguous blocks

2- قالتلي ساعات بنقول عليها stack memory allocation.... ليه 🤔 قالتلي لان التخزين بيحصل في function بتنادي علي ال stack

3-قالتلي كمان الحجم بيبقا معروف بالنسبة لل Compiler كل ما باجي اعمل حاجة بيتعمل مكان مخصوص للمتغيرات في ال stack

وبعد مخلص مكانها بيروح ايه دا انا كدا ممكن اقلق علي الداتا بتاعتي هي موجودة ولا مش موجودة قالتلي لا متقلقش ال compiler بيبقا عارف الحاجات دي متقلقش 😌

احنا كدا ممكن نقول عليه Temporary memory allocation ؟ اه فعلا لان الداتا بتتمسح لوحدها بعد مخلص ال task بتاعتي 🫡

تب انا ممكن اشيل فيها داتا قد ايه؟! حلو جدا بتشيل علي حسب ال PC بتاعك مساحة ال memory قد ايه من الاخر 🥲

وتب لما اقعد اخزن فيها الداتا لحد متوصل للاخر بتخزن فين تاني لا دي مبتخزنش دي بتطلعلك error اسمه stack overflow دا معاناه ان هي كدا وصلت للآخر ومفيش مكان تاني تخزن فيه 🥹

تب وال heap بقا الداتا بتتخزن فيها ازاي 🤔

1- قالك يعم الداتا بتتخزن فيها اول ما باجي اعمل run 😮

 2-اول ما اعمل object باخد مساحة لل object علطول فال heap

3-اول مال heap بتبقا full وانا روحت اخزن تاني فيها بيقولي error اسمه out of memory🥲

تعال بقا كدا نقارن بينهم

1-ال stack memory allocation بتبقا امان اكتر عن heap memory allocation تب ليه قالك فال stack الداتا بنوصلها بس من خلال owner thread يعني من الاخر ميوصلهش غير صاحبها..... أما ال heap لا اي حد يقدر يوصلها ويعدل عليها براحته 😂

2-ال stack بيكون اسرع بكتير في ان اخزن وامسح الداتا بتاعتي عن ال heap 

3- ال heap بيكون عندها مساحة اكبر من stack

4-ال data type structure اللي بتتخزن في stack بتكون linear اما اللي فال heap بتكون hierarchical

5- الحجم بتاع ال stack ثابت اما ال heap لا (dynamic)

وكدا نكون خلصنا كلمنا ♥️💙

